

OROGENESI SUBURBANA - un’indagine artistica del quartiere Giambellino


OROGENESI SUBURBANA è una formula di creazione artistica che adotta la forma della micro-residenza.

è un’azione dolorosamente consapevole che l’arte, con i suoi meccanismi, le sue gallerie e il suo mercato, sia fra i primi portatori del germe del glamour bohémien, inserendosi nelle realtà locali come un deus ex machina.
Per questo l’intenzione è di sviluppare un approccio artistico antropologico, che non si propone di “reinterpretare” il territorio ma, prima di tutto, di imparare a leggerlo e interpretarlo. Gli artisti vivranno dentro Studioeo, che sarà il campo base dal quale far esplodere le ricerche. Documentando le proprie derive, ogni artista sarà libero di muoversi nel territorio senza alcun vincolo tematico o temporale, ma con un unico task: aderire al contesto, analizzandone le peculiarità, gli attriti e i meccanismi con spirito forense.



 